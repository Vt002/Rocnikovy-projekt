# Ročníkový projekt

## Termín odevzdání

1. pololetí: 20. 12. 2024
2. pololetí: 16. 5. 2025

## Zadání

- **Vlastní**, které souvisí se studovaným oborem, nejlépe z oblasti vašich zájmů.
- Nebo vám mohu něco zadat já, případně někdo z kolegů.
- Může zpracovat i více menších projektů a postupně na nich nasbírat body.
- Kdokoliv vám může s projektem pomáhat, ale musíte ho uvést v poděkování. Stejně tak můžete používat jakékoliv zdroje informací, ale musíte je ocitovat, v tom by vám mohl pomoci https://www.citace.com/. Z toho plyne, že můžete vycházet i z tzv. DIY projektů. Musíte ale uvést, co byla vaše práce (např. jaké problémy jste během realizace řešili, co jste pozměnili a případně i jak jste projekt vylepšili).
- Každý pracuje na svém projektu. Pouze vyjímečně, po mém schválení, může víc lidí pracovat na stejném projektu. Pokud se se mnou předem nedomluvíte, tak vám projekt nemusím uznat.

## Co musí vaše zpracování obsahovat

### 1. pololetí

- Ke zpracování použijte **https://github.com/**, kde budou veškeré vaše materiály (pouze video lze odevzdat přes YT, stream.cz, apod., nebo přes Teamsy).
1) **Cíl** vašeho ročníkového projektu. Můžete jej popsat i ve stylu zadání. 
2) Zdokumentovat **současný stav**: fotky, videa, stručný popis, schémata, současná podoba programu... (záleží na tom, jaký máte projekt)
3) Pokud pracujete v týmu (připomínám, že předem musím schválit, jinak projekt neuznám), tak uveďte **členy**.
4) **Citace**, viz výše.
- Případně můžete už odevzdat finální podobu projektu, viz zpracování na 2, pololetí.

### 2. pololetí

- Vše dále zpracovávejte na https://github.com/ (doporučuji použít Gituhub k zálohování verzí), viz výše. Opět pouze video lze odevzdat buď přes YT, apod. nebo přes Teamsy.
1) Vše, co je v prvním pololetí, ale **více rozpracované a doplněné** podle následujících požadavků.
2) **Zdokumentujte svou práci na projektu.** V případě, že budete postupovat podle návodu nebo použijete externí zdroje informací, popište rozdíly od původního postupu, jaké se objevily problémy a jak jste je řešili, případně v čem jste své řešení vylepšili, apod.
3) Nezapomeňte na **citace** použitých zdrojů (webové stránky, videa, knihy...). Pod citace ještě uveďte **citace doporučené literatury**, tedy další zdroje informací, kde se lze dozvědět více o dané problematice. V případě, že vám někdo významněji pomáhal, tak uveďte na začátku **poděkování**. 
4) Vše doplňte o vhodné **fotografie, schémata, diagramy, myšlenkové mapy, videa, apod.**
5) Jedno **video natočte o tom, jak vše funguje**. Snažte se vysvětlit vše podstatné. Video nemusí být příliš dlouhé (stačí okolo 10 min.), mělo by být nadabované (stačí pomocí čtecího robota), nemusí být v příliš velké kvalitě, pokud to nebude vysloveně potřeba. Osobně preferuji méně jak 1K. Na videu nemusí být váš obličej.

## Hodnocení










Za neodevzdání je 2x 5 s váhou 5 v tomto pololetí. Pokud bude patrné, že jste ještě v podstatě nezačali pracovat, nebo jste na samém začátku, mohu vám dát též 2x 5. V ostatních případech dostanete hodnocení podle rozsahu zpracování. Pokud někdo odevzdáte rovnou celý projekt, v tomto pololetí dostanete aktivity a v příštím pololetí dostanete dvě známky s váhou deset, podle kvality zpracování.
Odevzdávejte zpracované např. ve wordu, ale stačí i zip soubor. Kvalita zpracování se též hodnotí.
