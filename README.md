[Co dodělat ]: #
[nic ]: #



# Ročníkový projekt

## Termín odevzdání

1. pololetí: 20. 12. 2024

2. pololetí: 16. 5. 2025


## Zadání

- **Vlastní**, které souvisí se studovaným oborem, nejlépe z oblasti vašich zájmů.
- Nebo vám mohu něco zadat já, případně někdo z kolegů.
- Můžete zpracovat i více menších projektů a postupně na nich nasbírat body.
- Kdokoliv vám může s projektem pomáhat, ale musíte ho uvést v poděkování. Stejně tak můžete používat jakékoliv zdroje informací, ale musíte je ocitovat, v tom by vám mohl pomoci [generátor citací](https://www.citace.com/). Z toho plyne, že můžete vycházet i z tzv. DIY projektů. Musíte ale uvést, co byla vaše práce (např. jaké problémy jste během realizace řešili, co jste pozměnili a případně i jak jste projekt vylepšili).
- Každý pracuje na svém projektu. Pouze vyjímečně, po mém schválení, může víc lidí pracovat na stejném projektu. Pokud se se mnou předem nedomluvíte, tak vám projekt nemusím uznat.


## Co musí vaše zpracování obsahovat

### 1. pololetí

Ke zpracování dokumentace k projektu použijte [Github](https://github.com/), nebo podobnou verzovací službu, kde budou veškeré vaše materiály vč. případných zdrojových kódů a schémat (pouze video lze odevzdat přes YT, stream.cz, apod., nebo přes Teamsy).

Vypracování musí minimálně obsahovat:

1. **Cíl** vašeho ročníkového projektu. Můžete jej popsat i ve stylu zadání. 
2. Zdokumentovat **současný stav**: fotky, videa, stručný popis, schémata, současná podoba programu... (záleží na tom, jaký máte projekt)
3. Pokud pracujete v týmu (připomínám, že předem musím schválit, jinak projekt neuznám), tak uveďte **členy**.
4. **Citace**, viz výše.

Případně můžete už odevzdat finální podobu projektu, viz zpracování na 2, pololetí.


### 2. pololetí

Vše dále zpracovávejte na [Github](https://github.com/) (doporučuji použít Gituhub, případně podobnou verzovací službu, rovnou k zálohování verzí), viz výše. Opět pouze video lze odevzdat buď přes YT, apod., nebo přes Teamsy.

1. Vše, co je v prvním pololetí, ale **více rozpracované a doplněné** podle následujících požadavků.
2. **Zdokumentujte svou práci na projektu.** V případě, že budete postupovat podle návodu nebo použijete externí zdroje informací, popište rozdíly od původního postupu, jaké se objevily problémy a jak jste je řešili, případně v čem jste své řešení vylepšili, apod.
3. Nezapomeňte na **citace** použitých zdrojů (webové stránky, videa, knihy...). Pod citace ještě uveďte **citace doporučené literatury**, tedy další zdroje informací, kde se lze dozvědět více o dané problematice. V případě, že vám někdo významněji pomáhal, tak uveďte na začátku **poděkování**. 
4. Vše doplňte o vhodné **fotografie, schémata, diagramy, myšlenkové mapy, videa, apod.**
5. Jedno **video natočte o tom, jak vše funguje**. Snažte se vysvětlit vše podstatné. Video nemusí být příliš dlouhé (stačí okolo 10 min.), mělo by být nadabované (stačí pomocí čtecího robota), nemusí být v příliš velké kvalitě, pokud to nebude vysloveně potřeba. Osobně preferuji méně jak 1K. Na videu nemusí být váš obličej.


## Hodnocení

\+ 0 až 30 b - zpracování dokumentace k vašemu projektu by mělo obsahovat cíl/zadání, postup řešení/myšlenkovou mapu/diagramy/bloková schémata, schéma zapojení, tabulky, grafy, fotografie/printscreeny, videa,... Jelikož máte různé projekty, bude dokumentace různá. Pokud vycházíte z nějakého projektu, na původní dokumentaci se odkazujte.

\+ 0 až 30 b - pokud dokumentaci zpracujete na Githubu nebo podobném verzovacím sw, můžete získat další body. Pokud s ním neumíte, je možné zpracovanou dokumentaci odevzdat přes Teamsy/OneDrive. V tomto případě ale nedostanete žádné body.

\+ 0 až 40 b - video ve kterém vysvětlíte funkčnost zařízení, problémy, které se vyskytli, vylepšení, atd. Jako inspiraci doporučuji např. 

\+ 20 b - odevzdání finální podoby do 15. 1.

\+ 0 až 50 - účast s vaší prací na soutěži/veletrhu/... Např. SOČ, Maker Faire, soutěže na VŠ,...

Za **neodevzdání v termínu** je 2x 5 s váhou 5 v prvním pololetí, a váhou 10 ve druhém pololetí, případně s reparátem, nebo neklasifikací na konci roku. Totéž platí, pokud bude patrné, že jste ještě v podstatě nezačali pracovat, jste na samém začátku, nebo jste práci příliš odbyli. 

Pokud nebudete řádně citovat a neuvedete poděkování, budu to brát jako podvod a hodnocení bude opět 2x 5.


## Typy

> :bulb: **Tip:** Pro psaní textů doporučuji použít html, nebo lépe jazyk markdown.

> :bulb: **Tip:** Pokud nevíte, jak zpracovat podklady, zkuste se podívejte na:
> - [Programovatelné vánoční osvětlení](https://blog.laskakit.cz/programovatelne-vanocni-osvetleni/)
> - [Jak vyrobit Arduino robota](https://blog.laskakit.cz/jak-vyrobit-arduino-robota/)
> - [LBot](https://github.com/LaskaKit/LBot)

> :bulb: **Tip:** Pokud potřebujete inspiraci pro natočení videa, podívejte se zde:
> - [LáskaKit Meteo Mini Meteostanice 2.0 s odesíláním dat na TMEP.cz](https://youtu.be/Ipeo-O5kT-w?feature=shared)
> - [Webináře na HARDWARIO](https://www.youtube.com/@HARDWARIO/videos)
> - [Video návody na Drátek.cz](https://www.youtube.com/c/Arduinon%C3%A1vody) 
    


## Použité nástroje

(1) CITACE.COM, S.R.O. Citace.com. Online. © 2024. Dostupné z: https://www.citace.com/. [cit. 2024-11-25].

(2) GITHUB, INC. GitHub. Online. © 2024. Dostupné z: https://github.com/. [cit. 2024-11-25].


## Literatura

[1] Markdown Guide. Online. © 2024. Dostupné z: https://www.markdownguide.org/. [cit. 2024-11-25].



